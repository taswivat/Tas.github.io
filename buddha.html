<html>
<head>
  <meta charset="utf-8">
  <title>วันอาสาฬหบูชา</title>
</head>
    <body background="https://media.istockphoto.com/id/589576870/vector/vector-seamless-pattern-with-icons-yoga-concepts.jpg?s=612x612&w=0&k=20&c=0ocvqBt9xCOnm_CesVfPRL6aen6Jd_BS39LFWkq5EU8=">
  <style>
    mark{background-color:grey;
        color:purple;}
    p{text-indent: 2em;}
  </style>
 <center><h1><mark>
ประวัติความเป็นมา "วันอาสาฬหบูชา" ขึ้น 15 ค่ำ เดือน 8
</mark></h1>
    <br><br>
    <img src="https://encrypted-tbn0.gstatic.com/images?q=tbn:ANd9GcRdawn7IXzvS0pFoJsksC7Hs9TAM8qlV-lVEw&s"
      onmouseover="this.src='https://www.lcbp.co.th/wp-content/uploads/2022/03/92-%E0%B8%9B%E0%B8%90%E0%B8%A1%E0%B9%80%E0%B8%97%E0%B8%A8%E0%B8%99%E0%B8%B2.jpg';"
      onmouseout="this.src='https://encrypted-tbn0.gstatic.com/images?q=tbn:ANd9GcRdawn7IXzvS0pFoJsksC7Hs9TAM8qlV-lVEw&s';"
      width=250 height=250
      style="border: 5px solid red;">
   <hr width=50% size=8 color=grey>
  </center>
    <br><br>
<h1><mark>วันอาสาฬหบูชา คืออะไร </h1></mark>     
<p>วันอาสาฬหบูชา คือ วันที่พระพุทธเจ้าได้ทรงประกาศพระพุทธศาสนาเป็นครั้งแรก หลังจากตรัสรู้ได้ 2 เดือน โดยแสดงปฐมเทศนาโปรดพระปัญจวัคคีย์ทั้ง 5 ได้แก่ พระโกณฑัญญะ พระวัปปะ พระภัททิยะ พระมหานามะ และพระอัสสชิ ที่ป่าอิสิปตนมฤคทายวัน เมืองพาราณสี แคว้นมคธ จนพระอัญญาโกณฑัญญะได้บรรลุธรรมและขอบวชเป็นพระภิกษุรูปแรกในพระพุทธศาสนา จึงถือว่าวันนี้มีพระรัตนตรัยครบองค์สามบริบูรณ์ครั้งแรกในโลก คือ มีทั้งพระพุทธ พระธรรม และพระสงฆ์ ซึ่งเหตุการณ์นี้เกิดขึ้นก่อนพุทธศักราช 45 ปี
</p>
      <p>ทั้งนี้ พระธรรมที่พระพุทธเจ้าทรงแสดงแก่ปัญจวัคคีย์ทั้ง 5 เรียกว่า "ธัมมจักกัปปวัตนสูตร" แปลว่า พระสูตรแห่งการหมุนวงล้อธรรม ซึ่งหลังจากปฐมเทศนา หรือเทศนากัณฑ์แรกที่พระองค์ทรงแสดงจบลง พระอัญญาโกณฑัญญะก็ได้ดวงตาเห็นธรรม สำเร็จเป็นพระโสดาบัน จึงขออุปสมบทเป็นพระภิกษุในพระพุทธศาสนา พระพุทธเจ้าก็ได้ประทานอุปสมบทให้ด้วยวิธีที่เรียกว่า "เอหิภิกขุอุปสัมปทา" พระโกณฑัญญะจึงได้เป็น พระอริยสงฆ์องค์แรกในพระพุทธศาสนา ต่อมา พระวัปปะ พระภัททิยะ พระมหานามะ และพระอัสสชิ ก็ได้ดวงตาเห็นธรรม และได้อุปสมบทตามลำดับ</p>
      <br><br>
      <center>
     <img src="https://upload.wikimedia.org/wikipedia/commons/c/c4/001_Dhammacakka%2C_7c%2C_Dwaravati_%2835252600795%29.jpg"
      onmouseover="this.src='https://encrypted-tbn0.gstatic.com/images?q=tbn:ANd9GcQycq6CUp7dNiQf4MgKxb6jpwRPrjJk-BOmdw&s';"
      onmouseout="this.src='https://upload.wikimedia.org/wikipedia/commons/c/c4/001_Dhammacakka%2C_7c%2C_Dwaravati_%2835252600795%29.jpg';"
      width=250 height=250
      style="border: 5px solid red;">
   <hr width=50% size=8 color=grey> </center>
      <br><br>
      <h1><mark>ความหมายของ "วันอาสาฬหบูชา"</mark></h1>
<p>คำว่า "อาสาฬหบูชา" มาจากภาษาบาลี ประกอบด้วยคำว่า "อาสาฬห" แปลว่า เดือน 8 และคำว่า "บูชา" แปลว่า การบูชา ดังนั้น วันอาสาฬหบูชา จึงหมายถึง การบูชาในวันเพ็ญเดือน 8
โดยสรุป วันอาสาฬหบูชา หมายถึง การบูชาในวันเพ็ญ เดือน 8 หรือ การบูชาเพื่อระลึกถึงเหตุการณ์สำคัญในวันเพ็ญ เดือน 8 ที่สำคัญคือ</p>
<li>เป็นวันที่พระพุทธเจ้าทรงแสดงปฐมเทศนา</li>
<li>เป็นวันที่พระพุทธเจ้าเริ่มประกาศพระศาสนา</li>
<li>เป็นวันที่เกิดอริยสงฆ์ครั้งแรกคือการที่ท่านโกณฑัญญะรู้แจ้งเห็นธรรม เป็นพระโสดาบัน จัดเป็นอริยบุคคลท่านแรกในอริยสงฆ์</li>
<li>เป็นวันที่เกิดพระภิกษุรูปแรกในพระพุทธศาสนา คือ การที่ท่านโกณฑัญญะขอบรรพชาและ ได้บวชเป็นพระภิกษุ หลังจากฟังปฐมเทศนาและบรรลุธรรมแล้ว</li>
<li>เป็นวันที่พระพุทธเจ้าทรงได้ปฐมสาวกคือ การที่ท่านโกณฑัญญะนั้น ได้บรรลุธรรม และบวชเป็นพระภิกษุ จึงเป็นสาวกรูปแรกของพระพุทธเจ้า</li>























    
  </body>
</html>
